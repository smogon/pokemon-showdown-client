# Regels

# Pokémon Showdown Regels

## Hoofdregels

1. **Wees aardig voor anderen**. Heb respect voor anderen. Wees niet gemeen of onbeleefd tegen anderen.

2. **Volg de Amerikaanse wetten** (PS is namelijk gevestigd in de Verenigde Staten). Dit betekent onder andere: porno is verboden (minderjarigen gebruiken PS), evenals het verspreiden van illegaal gedownload materiaal en het belasteren van anderen.

3. **Geen seks**. Praat niet over seksueel expliciete zaken, ook niet in privéberichten, zelfs al zijn beide partijen meerderjarig.

4. **Niet valsspelen.** Maak geen gebruik van fouten in het systeem om een oneerlijk voordeel te verkrijgen. Misbruik het systeem niet, bijvoorbeeld door expres tegen jezelf of een vriend te verliezen in een ladder gevecht of door je tegenstander te overtuigen om op te geven. Doe jezelf niet voor als een staflid als je dit niet bent.

5. **Moderators hebben het laatste woord**. Moderators mogen alles wat ze ongepast vinden bestraffen, ook als het niet in de regels staat. Mocht je het toch oneens zijn met een beslissing van een staflid, neem dan [hier](https://play.pokemonshowdown.com/view-help-request--appeal) contact op.

(NB: De 'First Amendment' uit de Amerikaanse grondwet is niet van toepassing op PS, omdat PS geen overheidsorganisatie is.)


## Chatregels

1. **Volg de regels van de chatroom**, als die er zijn. Chatroomspecifieke regels zullen zichtbaar zijn in een link als je de chat binnenkomt, of je kunt het commando `/rules` gebruiken om de regels van de chatroom te vinden. Chatrooms kunnen regels #2 t/m #5 aanpassen of ongeldig verklaren als ze willen (battles kunnen dit ook, als alle spelers het ermee eens zijn).

2. **Niet spammen, trollen, of beledigende berichten sturen**. Dit houdt ook in: reclame maken, met een groep mensen samen de chat verstoren en de chat flooden. HOOFDLETTERS en <i>tekstopmaak</i> zijn toegestaan om bepaalde gedeeltes van je bericht te benadrukken, maar gebruik ze met mate. Deze regel geldt ook in privéberichten.

3. **Niet minimodden**. Mod niet de chat als dit niet je taak is. Zeg niet tegen mensen dat ze gemutet zullen worden, vraag niet of mensen gemutet kunnen worden, en discussieer niet of iemand gemutet zou moeten worden of niet. Dit geldt ook voor bans en andere sancties.

4. **Houd op met geruzie over de regels als hierom gevraagd wordt**. Meestal mag je over de regels praten, maar als moderators je vragen om hiermee op te houden, doe dit dan.

5. **Spreek alleen Engels**, tenzij anders aangegeven.


## Regels voor gebruikersnamen

Je kunt op ieder moment een gebruikersnaam kiezen of hem wijzigen (wijzig hem door uit te loggen en in te loggen met een nieuwe gebruikersnaam). Let wel op:

1. **Gebruikersnamen mogen niet gebruikt worden om je vals voor te doen** als staf (iemand met een `%`, `@`, `#` of `~` voor zijn of haar naam) of bekende personen die PS gebruiken of in verbinding staan met Pokémon.

2. **Gebruikersnamen mogen niet beledigend zijn** naar een groep of een individu (jezelf beledigen is toegestaan, zolang het niet al te serieus is).

3. **Gebruikersnamen mogen niet direct naar seksuele activiteiten verwijzen** of overdreven vulgair zijn.

4. **Gebruikersnamen mogen niet gebruikt worden om reclame te maken**.

Deze regels zijn minder beperkend dan op veel andere plekken, dus het is mogelijk dat je soms "grensgevallen" ziet die op andere plekken niet toegelaten zouden worden. Misschien vind je het oneerlijk dat zij hun naam mogen behouden. Het feit blijft dat zijn of haar naam voldoet aan bovenstaande regels en, als jij gevraagd bent een nieuwe naam te kiezen, de jouwe niet.

## YouTube
Wanneer `/show` of `/youtube` gebruikt wordt voor YouTube videos, moet je de [Servicevoorwaarden van YouTube](https://www.youtube.com/t/terms) volgen.
